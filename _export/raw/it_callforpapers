====== Call for Papers ======

L'associazione PostgreSQL.Fr (http://www.postgresql.fr/) è orgogliosa di ospitare la seconda edizione della conferenza Europea annuale di PostgreSQL, organizzata in collaborazione con PostgreSQL Europe (http://www.postgresql.eu/).

La conferenza si svolgerà nei giorni 6 e 7 novembre 2009 a Parigi presso Telecom ParisTech, e consisterà in una due giorni di interventi e presentazioni che copriranno argomenti per utenti, sviluppatori e appassionati di PostgreSQL.

E' attualmente aperta la fase di accettazione di interventi. Ogni sessione durerà 45 minuti e può coprire qualsiasi argomento correlato a PostgreSQL. Alcune fra le aree di maggior interesse sono:

  * Scrittura di codice PostgreSQL ("hacking")
  * Sviluppo di applicazioni per PostgreSQL
  * Strumenti e utility per PostgreSQL
  * Comunità e user group
  * Tuning del server
  * Migrazioni da altri sistemi
  * Scalabilità e replica
  * Benchmarking e hardware

Naturalmente, saremo più che lieti di ricevere proposte di interventi in altre aree, purché ovviamente legati a PostgreSQL.

Ci sarà poi spazio per talk di 5 minuti (lightning talk), per i quali verranno fornite maggiori informazioni nelle prossime settimane.

Il termine ultimo per l'inoltro di proposte è il 15 agosto 2009. Le proposte possono essere spedite all'indirizzo papers@pgday.eu, specificando le informazioni seguenti:

  * Nome
  * Azienda (se presente)
  * Biografia (un breve paragrafo di informazioni personali, con particolare riferimento al coinvolgimento con PostgreSQL)
  * Titolo della presentazione
  * Abstract della presentazione

Le proposte saranno esaminate dal comitato scientifico. Il programma sarà pubblicato in vicinanza dell'evento. Gli autori delle proposte che verranno accettate, saranno informati via email entro il 31 agosto 2009.

Non esitate a mandare le vostre proposte!

Ci vediamo a Parigi!